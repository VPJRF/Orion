# Orion
*Een multi-sensorieel hulpmiddel dat de nachtrust en de nachtelijke gemoedsrust van de mantelzorger van een persoon met dementie bevordert, door het circadiaans ritme, de nachtelijke oriëntatie in ruimte en tijd en bijgevolg de slaapkwaliteit van de persoon met dementie te ondersteunen.*

*Projectteam: Elias Verdegem; Viktor Fabry*

06/01/2025

`PD` persoon met dementie <br>
`MZ` mantelzorger (bv. partner) <br>
`PZ` professionele zorgverlener <br>
`IZ` informele zorgverlener (bv. familielid)

## Samenvatting
Dit project richt zich op het probleem van verstoorde dag-nachtritmes bij mensen met dementie, wat zowel hun slaap als de nachtrust van hun verzorgers verstoort.

Aan de hand van een _literature review_ (N=16), _user interviews_ (N=4), _ethnography_ (N=1) en _concept prototype testing_ (N=10) en _usability prototype testing_ (N=3) gingen we op zoek naar het werkelijke probleem – in al zijn varianten en gradaties – en in welke mate het zintuigelijke spectrum maximaal kan worden ingezet om met van de juiste prikkel op het juiste moment en op de juiste positie de nachtelijke onrust bij zowel de MZ als de PD te verminderen.

De oplossing is tweedelig: <br>
**_Breadcrumbs_**, een serie lichtjes met sensoren buiten de kamer die een pad vormen om de PD oriëntatie te bieden en de zijn/haar positie met de mantelzorger te communiceren. <br>
**_Beacon_**, een multi-sensoriele nachtlamp naast het bed die rust, veiligheid creëert en een het primaire oriëntatiepunt vormt.

Orion belooft de zelfstandigheid van mensen met dementie te bevorderen, hun onrust te verminderen en de belasting voor mantelzorgers te verlichten. Orion maakt zo thuiszorg aangenamer en duurzamer.

<p style="display: flex; justify-content: space-between; gap: 5px; width: 100%;">
  <img src="/images/1.png" style="flex: 1; height: auto; object-fit: cover;">
  <img src="/images/2.png" style="flex: 1; height: auto; object-fit: cover;">
  <img src="/images/3.png" style="flex: 1; height: auto; object-fit: cover;">
</p>

## Introductie
> _Elke 4 seconden krijgt iemand ergens ter wereld dementie._

Mensen worden steeds ouder. In 2023 gemiddeld 82,5 in België (PwC, 2024) [^1]. De keerzijde van de medaille is dat hierdoor chronische ouderdomsziektes zoals Altzheimer's vaker voorkomen. Op vandaag krijgt ongeveer 1 op 5 in de loop van zijn of haar leven een vorm van dementie. Dementie is een wereldwijd probleem dat 55 miljoen mensen treft en jaarlijks 10 miljoen nieuwe gevallen kent. In België lijden ongeveer 200.000 personen aan een vorm van dementie, en door de vergrijzing wordt verwacht dat dit aantal tegen 2070 zal verdubbelen. (Exptertisecentrum Dementie, 2021) [^2]. In het toekomstige value based healthcare (VBHC) model (PwC, 2024) [^1] wordt de zorgverlening verder richting de eerstelijns- en nuldelijnszorg verschoven. Dit moet onder andere een oplossing bieden aan het groeiende personeeltekort in de gezondheidssector. Deze evolutie onderstreept het belang van de informele zorgverlener en in het bijzonder de mantelzorger in het geval van zorg voor mensen met dementie.

Personen met dementie hebben moeite met een standaard slaappatroon, wat leidt tot nachtelijke onrust en dwalen. (Thomas & Ritter, 2022) [^3] Dit verstoort niet alleen de nachtrust van de persoon met dementie zelf, maar ook die van hun mantelzorgers, vaak de partner. Deze aanhoudende belasting kan leiden tot fysieke en emotionele uitputting van de mantelzorger, wat de beslissing tot een vaste opname in een woonzorgcentrum kan bespoedigen.

Het doel van dit project is om een oplossing te ontwikkelen die de nachtrust van PD en hun MZ bevordert, zodat thuiszorg langer mogelijk blijft. Daarbij is het cruciaal om de autonomie van de zorgbehoevende te ondersteunen en de druk op MZ te verlagen. Dit vereist oplossingen die rekening houden met de uiteenlopende en veranderende cognitieve en zintuiglijke capaciteiten van PD. De focus ligt op het minimaliseren van nachtelijke interventies en het ondersteunen van een zelfstandig dag-nachtritme. De ontwikkelde oplossing moet bovendien flexibel zijn en ook in een woonzorgcentrum gebruikt kunnen worden om de professionele zorgverleners te ontlasten.

## Methodologie
![image](https://github.com/user-attachments/assets/5f2fc1e0-1f93-46c3-b1e4-1c7ee48e801c)

<img src="/images/timeline.svg">

Het onderzoek is opgedeeld in twee fasen: de discovery fase en de definitie fase. De discovery fase omvatte een literatuurstudie om een breed en helder beeld te krijgen van dementie, de sociale context en de bestaande oplossingen. Daarnaast werden er etnografische observaties in een dagcentrum uitgevoerd om de problematiek in de praktijk te observeren. In deze fase werden ook interviews afgenomen met mantelzorgers en zorgprofessionals om hun ervaringen en noden te begrijpen. De definitiefase richt zich op het prototypen en testen van oplossingen. Deze fase bestaat uit minimaal twee iteraties waarin verschillende prototypes ontwikkeld, getest en geëvalueerd worden om de meest effectieve oplossing te vinden. Hierbij wordt het 'Think Aloud Protocol' gehanteerd. De nadruk ligt op concept testing en in mindere mate usability testing.

## Discovery

### Doestellingen
-  Een begrip krijgen van wat de ziekte inhoud.
-  Een diepgaand begrip krijgen van de problematiek rond dementie en de impact op mantelzorgers.
-  Het identificeren van de belangrijkste noden en behoeften van mantelzorgers en personen met dementie.
-  Hoe de personen met dementie en mantelzorger dagopvang ervaren.
-  Het in kaart brengen van bestaande technologieën en oplossingen, en het identificeren van onderbelichte thema’s.

### Materiaal & methoden
1. Literatuurstudie: Hierin gefocust op een onderbouwd begrip vormen van de ziekte, de problematieken die ermee gepaard gaan, de effecten op de persoon met dementie en zijn omgeving en de bestaande technologieën die hierin hulp trachten te bieden. Dit aan de hand van analyse van wetenschappelijke artikelen, rapporten en andere relevante documenten over dementie, mantelzorg en technologische hulpmiddelen.
2. Gebruikersinterviews: Door in gesprek te gaan met mantelzorgers trachten we pijnpunten en lichtpunten doorheen de dag bloot te leggen.
3. Ethnografisch onderzoek: Dit in de vorm van A Day in the Life. We trachten de positieve en negatieve effecten van dagopvang in kaart te brengen en de doelgroep van dichtbij te observeren om ons begrip van de ziekte scherper te stellen. Dit waren observaties, field notes en contextual inquiries binnen een dagcentrum.

### Resultaten
#### Literature review (N=16)
Dementie is een complexe ziekte met uiteenlopende symptomen, dewelke uiteenlopende lasten met zich meebrengen voor zowel de persoon zelf, als de (informele) zorgverleners. Er is veel onderzoek en innovatie gaande en vernieuwingen spitsen zich toe op uiteenlopende problematieken.
-  Communicatie en sociale interactie
-  Fysieke veiligheid en bewegingsvrijheid
-  Cognitieve stimulatie en geheugenondersteuning
-  Ondersteuning voor dagelijkse zorgactiviteiten en zelfredzaamheid

Hoewel de meeste technologieën zijn gericht op de patiënt, zijn er weinig toepassingen specifiek gericht op de emotionele ondersteuning en stressreductie voor mantelzorgers zelf. Artificiële intelligentie is een belangrijke trend die hierin nieuwe mogelijkheden biedt. Omwille van de leeftijd en de achteruitgaande cognitieve capaciteiten van het doelpubliek brengt de introductie van nieuwe technologieën enkele belangrijke complexiteiten met zich mee.

#### User interviews (N=3)
De verwarring zet zich door naar de nachten.
> _“Zit hij daar midden in de nacht aan de keukentafel, volledig gekleed, z’n krant aan ‘t lezen.”_ – mantelzorger en partner

Mantelzorgers willen de overstap van thuiszorg naar een woonzorgcentrum zo lang mogelijk uitstellen. Uit schrik om gescheiden te zijn, maar ook uit schaamte om te moeten toegeven dat ze het niet meer aankunnen.
> _“Na een week in kortverblijf is hij sterk achteruit gegaan. Sindsdien komt hij er niet meer bij zitten wanneer er bezoek is.”_ – tweedelijn informele zorgverlener (zoon)

<p style="display: flex; justify-content: space-between; gap: 5px; width: 100%;">
  <img src="/images/User interviews Andre.png" style="flex: 1; height: auto; object-fit: cover;">
  <img src="/images/User interviews Leana.png" style="flex: 1; height: auto; object-fit: cover;">
  <img src="/images/User interviews empathy mapping.png" style="flex: 1; height: auto; object-fit: cover;">
</p>

#### Ethnography (N=1)
> “Wanneer we dan vragen hoe het met ze gaat, barsten ze in tranen uit.” – professionele zorgverlener

Mantelzorgers zijn zwaar, slechts periodiek onderbroken, belast door de zorg voor personen met dementie. Dagcentra of een uitstap met een vrijwilliger of 2de lijn mantelzorger bieden een moment van decompressie. Ze zijn een in de tijd afgebakende oplossing voor mensen in een vroeg stadium van dementie. Een oplossing die ook in de overige uren van de dag de autonomie van de zorgbehoevende ondersteunt en tegelijkertijd de druk op mantelzorgers verlaagt, zou de mentale en fysieke last kunnen verlichten en mogelijk de kwaliteit van leven voor beide partijen verbeteren. De aard en de progressie van dementie heeft een grote invloed op de benodigde zorg en ondersteuning alsook de fysieke en cognitieve capaciteiten van de zorgbehoevende. Hieronder een fishbone diagram met de belangrijkste zaken m.b.t de belasting van mantelzorgers.

![image](https://github.com/user-attachments/assets/f7cf4470-464d-4ac2-993c-3a9524c696bc)

Ook in deze gesprekken kwam de problematiek van het nachtelijk dolen naar boven.
> _“Soms kruipen ze bij een ander in bed.”_ – professionele zorgverlener
> _“Ons gebouw is vierkant. Ze lopen hele nacht in rondjes.Alle deuren zien er hier hetzelfde uit.”_ – professionele zorgverlener

<p style="display: flex; justify-content: space-between; gap: 5px; width: 100%;">
  <img src="/images/Ethnography ochtend.png" style="flex: 1; height: auto; object-fit: cover;">
  <img src="/images/Ethnography de boeren.png" style="flex: 1; height: auto; object-fit: cover;">
  <img src="/images/Ethnography creme au beurre.png" style="flex: 1; height: auto; object-fit: cover;">
</p>

### Conclusies & implicaties
De belangrijkste designbeslissingen die we kregen waren dat het echt de zelfstandigheid van de PD moet garanderen. De drempel voor gebruik moet ook laag blijven, het moet zo intuitief mogelijk gebruikt kunnen worden. Optie om de mantelzorger te alarmeren indien nodig moet ook zeker geimplementeerd worden, dit zal zorgen voor meer vertrouwen in het product van de mantelzorger zelf. Vaak zijn huidige producten duur in aankoop of lastig in gebruik, dit moet ook geprobeert worden te doorbreken. De ziekte is voor iedereen anders, en evolueert ook met de tijd. Een op maat oplossing voor elke persoon is noodzakelijk. Het doel is om de nachtrust van de mantelzorger ook weldegelijk prioriteit, het mag niet het geval zijn dat het product de mantelzorger zou wekken. Als de persoon met dementie buiten de kamer is, is het ook noodzakelijk dat het product dit meedeelt aan de mantelzorger, als deze wakker komt.

> [!NOTE]
> - 1.1 Ontlast de mantelzorger door een minder verstoorde nachtrust
> - 2.1 Geeft PD meer zelfstandigheid en eigenwaarde en werkt geruststellend en ondersteunend
> - 2.1.2 Oriënteert de PD bij een nachtelijk toiletbezoek
> - 2.1.2 Oriënteert de PD in de tijd (dag-nacht-onderscheid)
> - 2.4.1 Reist mee met de PD doorheen het verloop van de ziekte als vertrouwd element

De bevindingen worden in een design sprint verzameld en verwerkt tot een concreet product.
<img src="/images/Design sprint innovatrix.png">

Als houvast voor de volgende fase vertalen we het probleem en de mogelijke oplossing in storyboards.
Huidige situatie
<img src="/images/Storyboard huidige situatie.png">
Oriëntatie in tijd (dag-nacht-onderscheid)
<img src="/images/Storyboard dag-nacht.png">
Oriëntatie in ruimte (nachtelijke wayfinding)
<img src="/images/Storyboard orientatie.png">

En een mockup van hoe dit product er uit zou kunnen zien.
<p style="display: flex; justify-content: space-between; gap: 5px; width: 100%;">
  <img src="/images/Klinkklok dag-nacht.png" style="flex: 1; height: auto; object-fit: cover;">
  <img src="/images/Klinkklok orientatie.png" style="flex: 1; height: auto; object-fit: cover;">
</p>

## Definition

### Doestellingen
-  Het ontwikkelen van concrete prototypes (Breadcrumb en Beacon) die de geïdentificeerde problemen adresseren.
-  Het testen en evalueren van deze prototypes in realistische scenario's.
-  Het verzamelen van feedback van gebruikers en stakeholders om de prototypes te verbeteren

### Materiaal & methoden
1. User reviews: dit waren semigestructureerde groepsgesprekken met mantelzorgers en dagverzorgingsmedewerkers in twee woonzorgcentra om ervaringen. Deze groepen werden gebruikt om behoeften, noden, ideëen en meningen over het project te verkrijgen. We lieten hen een enquête invullen om hun oordeel de kunnen kwantificeren.
2. Literature review: Een beter begrip vormen over de achterliggende oorzaak van het doolgedrag.
3. Expert review: Vooraf aan de user testen doorlopen we hypothetisch de scenario's om eventuele risico's vooraf uit te sluiten.
4. User testing (Wizard of Oz): Uitvoeren van gebruikerstesten met mantelzorgers en zorgprofessionals, waarbij de prototypes in realistische scenario's worden uitgeprobeerd. Er wordt gelet op zowel verbaal als non-verbaal gedrag (grime) bij het gebruik van de prototypes.

Er werd een verder uitgewerkte versie van de Breadcrumbs (lichtjes die een pad vormen) en de Beacon (een multi-sensorieel kussen/lamp) gemaakt om de validiteit van de testen te optimaliseren.

Wave 1: De lichten worden handmatig bedoeld. Geluiden worden via bluetooth van op afstand bediend.
<img src="/images/Prototypes wave 1.png">

Wave 2: De prototypes worden d.m.v. Arduino Nano's m.b.v. een IR-afstandbediening vanop afstand bedienbaar gemaakt. Er worden geluiden afgespeeld op een bluethooth speaker (Spotify playlist) en er worden geuren van Eucapyptus verspreid door het verhitten van etherische olie.
<img src="/images/Prototypes wave 2.png">

### Resultaten
#### User review prototypes (N=10)

> [!IMPORTANT]
> **_Welke prikkels, op welk moment, op welke positie?_**
> - Verstoort niet de nachtrust?
> - Veroorzaakt geen agitatie?
> - Is voldoende intuïtief?

<img src="/images/Prototypes mantelzorgers.jpg">

PD hebben vaak last met een standaard slaappatroon, ze worden ‘s nachts wakker, gedesoriënteerd en beginnen te dwalen. Als de persoon met dementie naar het toilet moet is het vaak aangewezen zo min mogelijk extra prikkels te hebben, en als er prikkels zijn deze hen te sturen naar, of van het toilet. Zo kan dwalen beperkt worden. Vaak worden de MZs dan ook wakker, dit wederzijds om de PD te helpen, maar ook voor hun eigen gemoedstrust. Er werd vermeld dat zowel de MZ als PD pas gerust zijn wanneer deze weten dat de PD terug in bed ligt. Vaak wanneer de nachten té zwaar worden gaan MZs vaste opname gaan overwegen. Deze beslissing valt hen vaak zwaar. Dat zien ze in het woonzorgcentrum ook. De angst voor een nieuwe woonomgeving van de PD geeft angst voor een ersnellende ziekte. Maar een MZ zonder slaap gaat er hoe dan ook aan onderdoor.

> _“Een verstoorde nachtrust is vaak het duwtje van dagopvang naar vaste opvang.”_ – Jorick Cappon, centrumleider in Huize Ter Walle

De prikkels mogen niet te abstract zijn, tenzij ze heel intuïtief werken. Wanneer je licht op de kamerdeur of onder het bed voorziet, zal dit net de aandacht trekken. Prikkel naar het hoofddoel, aan het bed. Op de geluiden wordt stek wisselend gereageerd. De een vindt het storend, de andere ziet er potentieel in, cfr. het snoezelen.

De resultaten van de enquête bevestigen de algemene indruk uit het gesprek dat voornamelijk de breadcrumbs een hulp voor zowel de MZ als voor de DP zou kunnen bieden. Wat opvalt is dat de de deurklink het meest wordt aangeraden aan anderen, doch de hulp voor de MZ het laagste scoort. Dit heeft er vooral mee te maken dat het licht en geluid in de kamer de mee-slapende zal storen.
<img src="/images/Prototypes enquete.png">

> [!NOTE]
> - 1.1 … en biedt geruststelling, ook wanneer de DP niet in de onmiddellijke nabijheid is
> - 2.1.4 Respecteert de privacy van de DP en de MZ
> - 3.1.3 Trekt enkel de aandacht wanneer functioneel relevant
> - 3.1 Voorkomt agitatie en verwarring van de PD
> - 3.2.1 Verstoort niet de nachtrust van de mee-slapende

#### Literature review (N=1)
Op basis van onze eerste testen merken we op dat we slechts een deel beperkt deel van het probleem aanpakken. Veel van de mantelzorgers lijken het product wel aan te raden aan anderen, maar stellen vast dat het voor hen geen oplossing zou bieden. We kwamen intussen in aanraking met de term _sundowning_ en duiken opnieuw even in de literatuur om ons begrip over het probleem nog verder bij te schaven.

> [!IMPORTANT]
> **_Kunnen we de achterliggende oorzaak aanpakken?_**
> - Wat houdt de MZ nu precies wakker?
> - Waarom is de nachtrust van de PD zo slecht?

Uit onze gesprekken kwam naar voor dat het nachtelijk opstaan veelal omwille van een toiletbezoek plaatsvindt en dit vervolgens de aanleiding kan zijn voor dolen.
In de literatuur lezen we dat onrust, angst, waanbeelden, denken te moeten gaan werken mee aan de oorzaak liggen. Deze verklaren beter het gedrag dat laten in de woonzorgcentra wordt waargenomen. Deze symptomen verergeren 's avonds en is gekend als _sundowning_. Behalve opdrijven van medicatie en het opsluiten of plaatsen in ernstige gevallen, kunnen rustgevende therapieën tegen de avond dit fenomeen verminderen.

> [!NOTE]
> - 2.2 Biedt een meerwaarde voor minimaal 50% van de varianten en gradaties van de ziekte
> - 2.3 Bevordert het circadiaans ritme van de PD
> - 2.3.2 Multi-sensoriële snoezelfuncties bevorderen het inslapen

#### Expert review (N=2)

Beacon: In de nieuwe prototypes wordt geluid beperkt tot 's avonds en 's ochtends om de slaap van de MZ niet te verstoren. Er is echter onmiddellijk de opmerking dat een spraakbericht "Het is nog nacht", die een PD aanspoort zelfstandig terug in bed te kruipen, voor veel bewoners van het woonzorgcentrum een hulp zou kunnen betekenen. Meestal is de PD al op dool wanneer de PZ aan de kamer toekomt.

Breadcrumbs: De waarschuwingsfunctie (via DECT) en de monitoring wanneer de DP uit bed, uit de kamer, in de toilet komt, gecombineerd met een tijdgebonden waarschuwing, zou beter werken dan een courant gebruikt IR-detectiesystemen (Mintt). Het biedt meerdere checkpoints waardoor de noodzaak voor een interventie beter kan worden ingeschat. Tegenwoordig hebben zo goed als alle mantelzorgers een smartphone, dus een dergelijk systeem zou ook via deze weg een melding kunnen geven aan de mee-slapende of familieleden.

> [!NOTE]
> - 1.1.1 Detectie van de route van de PD met bijhorende tijdsindicatie
> - 1.1.2 Geeft hierover feedback aan de MZ, IZ, PZ
> - 1.1.4 Communiceert met een smartphone app (inwonende) MZ & familie
> - 1.2.2 Communiceert met DECT
> - 1.2.1 Personaliseerbare spraakberichten minimaliseren interventies door PZ
> - 1.2.3 Waarschuwingsgevoeligheid is instelbaar
> - 2.3.1 Bevat enkel slaaphulp waarvan de doeltreffendheid in de praktijk werd aangetoond
> - 4.1 Kost minder dan €800

#### Concept testing

<gifs>

<foto's testen>

> [!NOTE]
> - 2.1.5 De interacties zijn intuïtief
> - 2.4.2 Kan eenvoudig geïnstalleerd worden ongeacht de omgeving
> - 3.1.1 Veroorzaak geen gevoel van schaamte of confrontatie
> - 3.1.2 Doet de omgeving vertrouwelijk, herkenbaar en veilig aanvoelen voor de PD
> - 3.1.3 Dringt geen onnodige of ongewenste hulp op
> - 4.2 Hulpmiddelen worden gradueel geïntroduceerd op tempo van de PD en o.b.v. context

### Conclusies & implicaties
-  De Breadcrumb (lichtjes doorheen het huis, gelinkt aan RFID) werd positief ontvangen door mantelzorgers, omdat het een veilige manier biedt om de PD terug naar de kamer te leiden.
-  De Beacon biedt multi-sensorische prikkels (licht, geluid) die kunnen helpen bij het reguleren van het dag-nachtritme, en kan gepersonaliseerd worden in functie van de behoeftes.
-  Het product moet interventiearm werken en makkelijk te integreren zijn in een thuisomgeving.
-  Een lange batterijduur of aansluiting op het net is een vereiste.
-  De functionaliteiten van de prototypes moeten worden afgestemd op de context (thuiszorg vs. woonzorgcentrum).
-  De doelgroep bestaat (hoofdzakelijk) uit ouderen wiens mentaal model van gelijkaardige producten beperkt is, waardoor de interactie intuïtief moet zijn.

<img src="images/Storyboard locaties.png">

#### Overzicht design requirements

| ID | Design Requirement | * | Source | Date |
| - | - | - | - | - |
| **1** | **ONTLAST DE NABIJE ZORGVERLENERS** | M | User interview | 13/10/2024 |
| **1.1** | **Ontlast de mantelzorger (MZ) door minder verstoorde nachtrust**<br>en biedt geruststelling ook wanneer de DP niet in de onmiddellijke nabijheid is | M | User interview | 13/10/2024 |
| 1.1.1 | Geeft feedback voor de MZ, IZ, PZ over hoe lang (indien te lang) de PD wegblijft | S | Expert review | 13/12/2024 |
| 1.1.2 | Detectie van route en bijhorende tijdsindicatie van de PD | M | Expert review | 13/12/2024 |
| 1.1.3 | De detectie is failsafe en werkt wanneer deuren worden opengelaten | S | Cognitive walkthrough | 25/11/2024 |
| 1.1.4 | Communiceert met een smartphone app (inwonende) MZ & familie | S | Expert review | 13/12/2024 |
| 1.1.5 | Waarschuwingsgevoelidheid is instelbaar | S | Expert review | 13/12/2024 |
| **1.2** | **Ontlast de professionele zorgverlener (PZ) door minder verstoorde nachtshift** | S | Ethnography | 15/10/2024 |
| 1.2.1 | Personaliseerbare spraakberichten minimaliseren interventies door PZ | S | Expert review | 13/12/2024 |
| 1.2.2 | Communiceert met DECT | C | Expert review | 13/12/2024 |
| 1.2.3 | Waarschuwingsgevoeligheid is instelbaar | M | Expert review | 13/12/2024 |
| **2** | **EMPOWERT EEN BREED SPECTRUM AAN PERONEN MET DEMENTIE (PD)** | M | Literature review | 20/11/2024 |
| **2.1** | **Geeft PD meer zelfstandigheid en eigenwaarde en biedt een cognitieve en geruststellende ondersteuning** | M | Think aloud | 13/12/2024 |
| 2.1.1 | Begeleid de PD bij een nachtelijk toiletbezoek | M | User interview | 13/10/2024 |
| 2.1.2 | Oriënteert de PD in de tijd (dag-nacht-onderscheid) | S | User interview | 13/10/2024 |
| 2.1.3 | Beperkt de PD niet in zijn (bewegings)vrijheid | M | Ethnography | 15/10/2024 |
| 2.1.4 | Respecteert de privacy van de DP en de MZ | M | State of the Art | 16/12/2024 |
| 2.1.5 | De interacties zijn intiütief | M | Think aloud | 13/12/2024 |
| **2.2** | **Biedt een meerwaarde voor >50% van de varianten en gradaties van de ziekte** | M | Literature review | 12/10/2024 |
| 2.2.1 | [...] verstoorde oriëntatie in tijd | M | Literature review | 12/10/2024 |
| 2.2.2 | [...] verstoorde oriëntatie in ruimte | C | Literature review | 12/10/2024 |
| 2.2.3 | [...] doolgedrag | S | Literature review | 12/10/2024 |
| **2.3** | **Bevordert het circadiaans ritme van de PD** | C | Literature review | 20/11/2024 |
| 2.3.1 | Bevat enkel functies waarvan de doeltreffendheid in de praktijk werd aangetoond | M | Expert review | 13/12/2024 |
| 2.3.2 | Multisenoriële snoezelfuncties bevorderen het inslapen | S | Expert review | 13/12/2024 |
| 3.1.3 | Dringt geen onnodige of ongewenste functies op | M | Think aloud | 13/12/2024 |
| 2.3.4 | Snoezelfuncties en kloksturing zijn personaliseerbaar door de MZ | M | Think aloud | 13/12/2024 |
| 2.3.4.1 | PD wordt actief betrokken bij de configuratie van het toestel | C | Think aloud | 13/12/2024 |
| **2.4** | **Evolueert mee met de PD** | M | Ethnography | 15/10/2024 |
| 2.4.1 | Reist mee met de PD doorheen het verloop van de ziekte als vertrouwelijk element | S | Ethnography | 15/10/2024 |
| 2.4.2 | Kan eenvoudig geïnstalleerd worden ongeacht de omgeving | M | Think aloud | 13/12/2024 |
| **3** | **VOORKOMT BIJKOMENDE EMOTIONELE, COGNITIEVE OF FYSIEKE BELASTING** | M | Think aloud | 13/12/2024 |
| **3.1** | **Voorkomt agitatie en verwarring van de PD** | M | Think aloud | 13/12/2024 |
| 3.1.1 | Veroorzaak geen gevoel van schaamte of confrontatie | M | Think aloud | 13/12/2024 |
| 3.1.2 | Doet de omgeving vertrouwelijk, herkenbaar en veilig aanvoelen voor de PD | S | Think aloud | 12/12/2024 |
| 3.1.3 | Trekt enkel de aandacht van de PD wanneer functioneel relevant | M | Think aloud | 13/12/2024 |
| 3.1.4 | Kan om met foutieve interacties en heeft een beveiligde bediening waar nodig | M | Expert review | 13/12/2024 |
| 3.1.5 | Belichting veroorzaakt geen verblinding of agitatie | M | Think aloud | 13/12/2024 |
| 3.1.6 | Prikkelintensiteit is afgesteld op het beoogde doel en is contextueel | M | Think aloud | 13/12/2024 |
| **3.2** | **Voorkomt bijkomende belasting van de zorgverlener(s)** | M | Cognitive walkthrough | 25/11/2024 |
| 3.2.1 | Vermijdt prikkels die de nachtrust van de meeslapende verstoren | M | Cognitive walkthrough | 25/11/2024 |
| 3.2.2 | Heeft een batterijlevensduur van minimaal 1 jaar of is aansluiting op netstroom | M | Cognitive walkthrough | 13/12/2024 |
| **4** | **OPTIMALISEERT HET ADOPTIEPOTENTIEEL** | M | Think aloud | 13/12/2024 |
| 4.1 | Kost minder dan €800 | M | State of the Art | 16/12/2024 |
| 4.2 | Een IZ (MZ of familie) kan het product zelf installeren en configureren via een app | S | Cognitive walkthrough | 25/11/2024 |
| 4.3 | Functies worden gradueel geïntroduceerd op tempo van de gebruiker | S | Think aloud | 13/12/2024 |
| 4.4 | Heeft een emotionele en of nostalgische waarde voor de gebruiker(s) | C | Think aloud | 13/12/2024 |
| **5** | **NOT HAVES / NICE TO HAVES** | | | |
| 5.1 | Koppeling met wearable (hartslagsensor) | C | State of the Art | 16/12/2024 |
| 5.2 | Koppeling met geavanceerde detectiesystemen (Mintt) | C | State of the Art | 16/12/2024 |
| 5.3 | Activiteit monitoring | C | State of the Art | 16/12/2024 |
| 5.4 | Meeneembaar op verplaatsing | C | User interview | 13/10/2024 |

`*` MoSCoW priorisatie

## Bill of materials
### Breadcrumb (x2)
- Processor (Arduino)
- Aan/uit-klop
- Zigbee zender en ontvanger
- Acceleratiemeter
- RGB LEDs
- Voeding (5V) & circuits
- Behuizingscomponenten (te ontwerpen)
### Beacon (x1)
- Processoren (Arduino)
- Aan/uit-knop
- Zigbee zender en ontvanger
- IR-camera module (AMG8833)
- Klokmodule (RTC)
- Lichtsensor
- Ultrasone aroma verstuiver (x2)
- RGB LEDs (x2)
- Luidspreker (versterker, MP3-module, Micro-SD geheugenkaart)
- Voeding (5V) & circuits
- behuizingscomponenten (te ontwerpen)
### Overige
- Code voor sturing timing & communicatie
- App voor instellen & personaliseren
- Biosensors voor product evaluation testing

## Kritische reflectie
Op een aantal van onze vragen lijken we nog geen helder, breed gedragen antwoord te hebben. Bovendien merken we op dat er input van professionele zorgverleners en mantelzorgers niet altijd overeenkomen. MZ zijn kritische en PD op momenten zelf defensief. Hoewel het net hen is die we proberen te helpen, zijn we er klaarblijkelijk nog niet in geslaagd om hen te overtuigen. 
- In de eerste plaat zou de status quo bias hierin een rol kunnen spelen, doch zijn er voldoende MZs die bestaande hulpmiddelen omarmen. 
- Een tweede aspect is de ogenschijnlijke noodzaak om de ecologische validiteit van onze testen nog te verhogen om werkelijke feedback te krijgen. Hierbij is het van groot belang dat er zo min mogelijk verwarring bij de PD veroorzaakt wordt, aangezien dit in een potentiële emotionele nasleep kan resulteren. 
- Een derde aspect is het enorme belang van het menselijke aspect. De nachtelijke interacties tussen MZ en DP dienen om zowel de PD als de MZ gerust te stellen. De achterliggende redenen zijn zo verschillend per individu en per voorval dat technologie onmogelijk hetzelfde kan bereiken dan een complex menselijk contact.

Er zijn 2 strategieën denkbaar om dit project verder te zetten.
1. We vernauwen opnieuw de doelgroep en spilten ons toe op een specifiek, doch vaak voorkomend probleem en werken toe naar een gespecialiseerde oplossing.
2. We maken een een product dat in zijn basis voor iedereen bruikbaar is, maar achterliggend een reeks aan opties heeft die op maat van de gebruiker geactiveerd kunnen worden.

Momenteel zijn we dit semenster geeindigd met het tweede, maar misschien is het interessanter om in het tweede semester op het eerste in te zetten. Dit zal het moeilijker maken om de geschikte testpersonen te verzamelen, maar zal tot concretere resultaten leiden. Het is nadien nog steeds mogelijk om in een latere fase op de tweede strategie terug te vallen. Maar dan is er wel de zekerheid dat het op zijn minst voor een klein deel een échte oplossing biedt.

## Bijlagen
### Discover
- Literature review
	- [Protocol]()
	- [Rapport]()
- User interviews
	- [Protocol]()
	- [Rapport]()
- Ethnography
	- [Protocol]()
	- [Rapport]()
### Define
- [Testimonials]()
- Prototypes wave 1
	- [Protocol]() - [enquête]()
	- [Rapport]() - [resultaten enquête]()
- [Matrix evaluation]()
- Prototypes wave 2
	- [Protocol]()
	- [Rapport]()
- [User Flow]()

[^1]: A New Era in Belgian Healthcare
[^2]: [Expertisecentrum Dementie Vlaanderen](https://www.dementie.be/home/wat-is-dementie/prevalentie/#:~:text=Onze%20nieuwe%20schatting%20is%20dat,n%201.800%20een%20formele%20diagnose.&text=De%20kans%20is%201%20op,in%20zijn%20leven%20dementie%20krijgt.&text=Leeftijd%20is%20de%20belangrijkste%20risicofactor%20voor%20dementie.)
[^3]: Wandering Sundowning
